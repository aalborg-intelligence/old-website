---
title: "Afstand mellem DNA- og RNA-strenge"
description: "Hvordan måler man afstanden mellem DNA- og RNA-strenge?"
image: "images/afstand_DNA.png"
format:
    html: 
      self-contained: true
      toc: true
      toc-title: Indhold
      toc-location: left
reference-location: margin
categories:
  - A-niveau
crossref:
  fig-prefix: figur   # (default is "Figure")
  tbl-prefix: tabel    # (default is "Table")
  exm-prefix: eksempel
  thm-prefix: sætning
  sec-prefix: afsnit
  eq-prefix: ''
  fig-title: Figur
  exm-title: Eksempel
  thm-title: Sætning
  tbl-title: Tabel
label:
    fig: Figur
fig-cap-location: margin
tab-cap-location: margin
tbl-cap-location: margin
execute:
  echo: false
  warning: false
---

RNA er strenge med bogstaverne U (uracil), G (guanin), C (cytosin), A,
(adenin). DNA har ikke U, men i stedet T (thymin) og DNA er dobbelt. Bogstaverne U,
G, C, A og T kaldes for nukleotider.

Vi ser her på afstande mellem DNA (eller RNA), som bygger på antallet af
mutationer for at nå fra den ene til den anden og desuden, hvor hyppige
disse mutationer er - hvis man ved, en mutation sker ofte, er afstanden
mellem en streng uden mutationen og en med mutationen ikke så lang, som
hvis mutationen er meget sjælden. Udover regler for, hvilke ændringer,
man tillader, giver man derfor en omkostning ved ændringen -- afstanden
er ikke bare antal ændringer, men summen af, hvor \"dyre\" disse
ændringer er.

Afstand mellem DNA bruges til at analysere slægtskab og hvilke dyr,
herunder mennesket, der nedstammer fra hvilke andre dyr -- det kaldes for *fylogenetiske træer* -- [se mere her](http://www.biotekunderviser.dk/sites/default/files/Handout Bioinformatik workshop Vejle 2.pdf).

I den sammenhæng kalder man skift mellem A og G eller mellem C og T for
*transitioner*[^1]. De fire andre mulige skift mellem A og C, mellem A
og T, mellem G og T, mellem G og C, kaldes for *transversioner*.
Transitioner er hyppigere mutationer end transversioner, så afstanden
mellem $GATTACA$ og $GATTACG$ er mindre end afstanden mellem $GATTACA$ og
$GATTACC$. Den slags udskiftning af et bogstav (et basepar) kaldes en
punktmutation.

*Indel* mutationer er indsætning (\"In\") eller fjernelse (\"Del\" for
delete\") af et eller flere basepar. Det er mindre hyppigt og svarer til
længere afstand. I [kilden ovenfor](http://www.biotekunderviser.dk/sites/default/files/Handout Bioinformatik workshop Vejle 2.pdf) bruges følgende omkostninger og altså
afstande mellem DNA-strenge. Bemærk, at det er et valg - der er mange andre
muligheder:

-   Transition: 1

-   Transversion: 2

-   Gap åbning: 9 (indsæt eller fjern præcis en base - altså et bogstav)

-   Gap forlængelse: 4 (indsæt eller fjern en base på samme sted, som er
    åbnet)

Man kan samle de to sidste og sige, at det koster $5+4L$ at indsætte
eller fjerne en delstreng med $L$ bogstaver midt i et ord (overvej, at
I forstår, at det er samme regel).

Vi tilføjer forlængelse/forkortelse: Det koster $4L$ at indsætte eller
fjerne $L$ bogstaver i start eller slut af et ord. Alt i alt:

-   Transition: 1

-   Transversion: 2

-   Indsæt eller fjern delord med $L$ bogstaver midt i et ord: $5+4L$

-   Forlæng/forkort: Indsæt eller fjern $L$ bogstaver i start eller slut
    af et ord: $4L$

Afstand mellem to strenge er så den kortest mulige måde, man kan komme
fra den ene til den anden med de tilladte moves vægtet som her.

<!-- Overvej, at samme argumenter som i Opgave -->
<!-- [\[Opg:Levensh\]](#Opg:Levensh){reference-type="ref" -->
<!-- reference="Opg:Levensh"} kan vise, at vi har lavet en metrik på mængden -->
<!-- af DNA-strenge. -->

<!-- Et gratis move er at læse strengen bagfra, altså at vende den om. En -->
<!-- DNA-streng har som udgangspunkt ikke en bestemt retning (ER DET MON -->
<!-- RIGTIGT?) -->

I det følgende bruger vi meget korte strenge. Det er naturligvis ikke realistisk. Vi vil finde afstanden fra $AGT$ til $ATG$. Der er mange muligheder for,
hvordan man kan komme fra $AGT$ til $ATG$, altså hvordan mutationerne
kunne have set ud. For eksempel kunne det være:

$$AGT \to ATGT \to ATG$$ 
Det vil sige, indsæt $T$ mellem $A$ og $G$ og fjern så det sidste $T$. Det koster $9+4 =13$. Altså er længden af denne vej $13$. En anden mulighed er 

$$AGT\to ATT \to ATG$$ 

Her er der to punktmutationer og begge er transversioner (fra $T$ til $G$ eller
omvendt), så det koster $2+2=4$. Det er den korteste vej, så
afstanden er $4$. At denne vej faktisk er den kortest, kræver mere eftertanke.

Havde vi brugt samme omkostning/vægt for alle tilladte ændringer, ville
begge de to veje have samme længde.

Hvad med fra $AGT$ til $TGA$? Jo, det er faktisk nemmere. Det er i
virkeligheden samme DNA-sekvens -- man har bare læst den fra den anden
ende\...

Med lange strenge, som er ens på lange stykker, finder man afstande ved
først at \"aligne\". Det vil sige, at man anbringer strengene, så de passer sammen på flest
mulige pladser. Og derefter udregner man afstande, men det er stadig ikke
nemt -- der skal algoritmer til. Her er et eksempel.

Streng 1: $TCGTAGG$ 

Streng 2: $TCTGTATCGA$

Første alignment:
$$\begin{matrix}T&C&G&-&-&-&T&A&G&G\\T&C&T&G&T&A&T&C&G&A\end{matrix}$$
Det koster:

- Indsættelse af $GTA$: $5+4\cdot 3=17$
- To transversioner $G\leftrightarrow T$ og $A\leftrightarrow C$ samt en transition
$G\leftrightarrow A$. 
- I alt $17+4+1=22$.

Hvis man i stedet vælger denne alignment
$$\begin{matrix}T&C&-&-&-&G&T&A&G&G\\T&C&T&G&T&A&T&C&G&A\end{matrix}$$
er transversionen mellem $G$ og $T$ erstattet med en transition
$G\leftrightarrow A$ og omkostningen falder med $1$ til $21.$

Man indser ret let, at prisen for at klippe gør, at man ikke vil klippe
to gange og bruge
$$\begin{matrix}T&C&-&G&-&-&T&A&G&G\\T&C&T&G&T&A&T&C&G&A\end{matrix}$$
hvor man kun sparer en enkelt transition. 

Men hvad med:
$$\begin{matrix}T&C&-&G&T&A&-&-&G&G\\T&C&T&G&T&A&T&C&G&A\end{matrix}$$
Her er omkostningen $9$ for det første gap og $13$ for det andet. Og der
er en transition i sidste plads $G\leftrightarrow A,$ så omkostningen er
$23$, men det er ikke helt så klart, at det er for dyrt at klippe to
gange. I kan nok finde på eksempler, hvor det kan svare sig at klippe flere
steder.

[^1]: A og G er puriner, mens C og T er pyrimediner. Transition bytter
    en purin med en purin eller en pyrimedin med en pyrimedin.
