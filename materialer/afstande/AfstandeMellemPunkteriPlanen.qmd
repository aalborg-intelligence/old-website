---
title: "Afstande mellem punkter i planen"
image: "images/manhattan_afstand.png"
format:
    html: 
      self-contained: true
      toc: true
      toc-title: Indhold
      toc-location: left
      link-external-newwindow: true
reference-location: margin
categories:
  - C-niveau
crossref:
  fig-prefix: figur   # (default is "Figure")
  tbl-prefix: tabel    # (default is "Table")
  exm-prefix: eksempel
  thm-prefix: sætning
  sec-prefix: afsnit
  eq-prefix: ''
  fig-title: Figur
  exm-title: Eksempel
  thm-title: Sætning
  tbl-title: Tabel
label:
    fig: Figur
fig-cap-location: margin
tab-cap-location: margin
execute:
  echo: false
  warning: false
---

Afstande mellem punkter i planen er ikke entydigt -- faktisk kan man måle afstanden mellem to punkter i planen på mange forskellige måder.

Du har ikke nødvendigvis tænkt over det før, men hvordan måler man egentlig afstanden mellem to punkter i planen? "Ja, man finder afstanden mellem dem", vil du måske sige, men det er jo ikke rigtigt et brugbart svar på spørgsmålet. Den afstand, du tænker på, er formentlig længden af det linjestykke, som forbinder de to punkter, men der findes faktisk mange andre måder at definere afstanden på. Det vil vi give et par eksempler på her. 

For at blive lidt mere præcis forestiller vi os, at vi har to punkter i planen, som vi kalder for $P(x_1,y_1)$ og $Q(x_2,y_2)$.

## Euklidisk afstand{#sec-euklidisk_afstand}
Den euklidisk afstand mellem $P$ og $Q$ er
$$\sqrt{(x_2-x_1)^2+(y_2-y_1)^2}$$ 
Det er det, vi kender mest -- og som formentlig er den afstand, du lige har tænkt på. Formlen ovenfor fremkommer ved at bruge Pythagoras.

I app'en herunder er den euklidiske afstand illustreret. Du kan flytte rundt på punkterne og se, hvordan afstanden ændrer sig.

{{< include _geogebra/_geogebra.qmd >}}

::: {#ggbApplet1}
:::

## Manhattanafstanden{#sec-manhattan_afstand}
Manhattanafstanden er den afstand, man får, når man er tvunget til at bevæge sig langs akserne, som vi kender det fra vejene i mange amerikanske byer, herunder på Manhattan. Den kaldes også taxi-afstanden. Formlen for at bestemme Manhattanafstanden er:
$$|x_2-x_1|+|y_2-y_1|$$
I app'en herunder er Manhattanafstanden illustreret. Du kan flytte rundt på punkterne og se, hvordan afstanden ændrer sig.

::: {#ggbApplet2}
:::

## Max-afstanden
Max-afstanden er maksimum mellem den vandret og lodrette afstand mellem $P$ og $Q$. Det vil sige, maksimum af $|x_2-x_1|$ og $|y_2-y_1|$. 

Den kaldes også skak-konge afstanden. Kongen i skak kan gå diagonalt eller langs de to akser. Et diagonalt move fra $(a,b)$ til $(a+k,b+k)$ tænkes at have længde $k$ -- som i skak. Skal man fra eksempelvis $A(1,4)$ til $B(3,7)$ kan skakkongen gå fra $A(1,4)$ til $C(3,6)$ -- det stykke har længde $2$ og derefter fra $C(3,6)$ til $B(3,7)$ langs $y$-aksen - et stykke på længde $1$. Samlet afstand er $3$, maksimum af $|3-1|$ og $|7-4|$. Idéen er illustreret i @fig-skakkonge. 

![Kongen i skak skal fra $A$ til $B$ via $C.$ Bemærk, at der også er andre veje fra $A$ til $B$ med afstand $3$. For eksempel kan kongen gå fra $A(1,4)$ til $(1,5)$ (det giver en afstand på $1$) og dernæst lave et diagonalt move fra $(1,5)$ til $B(3,7)$ med en afstand på $2$. Den samlede afstand bliver igen $1+2=3$. Der er altså flere korteste veje fra $A$ til $B$.](images/skak_eks.png){#fig-skakkonge}

I app'en herunder er max-afstanden illustreret. Du kan flytte rundt på punkterne og se, hvordan afstanden ændrer sig.

::: {#ggbApplet3}
:::

## Posthusafstanden

Posthusafstanden[^1] mellem $P$ og $Q$ finder man, ved at tænke på, at der ligger et posthus i origo $O(0,0)$, og vi skal sende et brev fra $P$ til $Q$. Det bliver transporteret fra $P$ til posthuset først og derefter fra posthuset til $Q$. Hvis man anvender Pythagoras to gange, kan man se, at formlen for denne afstand er:
$$\sqrt{x_1^2+y_1^2}+\sqrt{x_2^2+y_2^2}$$
I app'en herunder er posthusafstanden illustreret. Du kan flytte rundt på punkterne og se, hvordan afstanden ændrer sig.

::: {#ggbApplet4}
:::

[^1]: Den hedder også British Rail afstanden eller, hvis man er fransk,
    SNCF (Société Nationale des Chemins de fer Français) -afstanden. Man
    tænker sig, at man altid skal rejse via London (eller Paris) for at
    komme med tog fra et sted til et andet.
